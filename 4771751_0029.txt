25

est, ut huic ipsi patricii maxime adversati sint, atque adeo eam, quod
possent, neglexerint, minime mirum esse videtur, quod haec ipsa lex
iterum, quin etiam rursus lata est. Verum enim si id, quod de lege
Valeria Horatia et de lege Publilia prima supra statuimus, in dubium
vocari nequit, atque plebiscita sine curiarum et senatus, ut ita dicam,
auctoritate et ante has, quas modo dixi, leges per se ipsa rata fuisse et post
legem Valeriam Horati-am non solum plebem, sed etiam populum te-
nuisse constat, nonne ipsa lex Publilia prima, quae eadem, ac Valeria
Horatia est, per legem Hortensiam, quam anno CCLXXXVII a. Chr.
Quint. Hortensius dictator, quum plebs aere alieno pressa post graves
et longas seditiones in Ianiculum secessisset, in Esculeto tulit.- „ut
quod plebs iussisset, omnes Quirites teneret“ repetita atque confirmata
est? Num quidquam aliud hac de lege recte putari potest? praesertim
quum omnes scriptores, qui huius legis mentionem fecerint, eisdem
fere verbis, quibus lex Publilia concepta est, in hac lege edenda usi
sint. Nihil est vero, quod te offendant Laelii Felicis verba apud Gel-
lium (N. Att. XV. 27J: „quibus rogationibzcs patricii ante non tene-
bantur, donec Q. Hortensius dictator Iegem tulit.“ Atque hoc vehe-
menter negaverim, inde, quod Gaius et alii, qui legis Hortensiae men-
tionem fecerunt (vid. §. 2), legem Publiliam silentio transierint, iure
colligi posse, id quod Hoeckius putavit Ι, e. 15, has leges plane di-
versas esse. Hoc enim incuriae, illud inscitiae esse attribuendum
existimaverim. Sed quid opus est plura? Vereor, ne hac de re,
quam homines docti, ut multa alia per se certa, dubiam fecerint, plura,
quam necesse erat, dixerim.

