{i

 

Qua alia arte leges Caii Gracchi iam perlatae quominus perficerentur,
senatus obstitit, nisi per L. Drusum tribunum plebis sibi comparatum?
Nulla ergo significatio, nullum vestigium neque primis, neque postremis
reipublicae temporibus, neque ante, neque post legem Valeriam Hor-‘utiam
reperiri potest, unde recte colligatur, curias et senatores plebiscitorum
unquam factos esse auctores. Imo vero potius multa et gravissima
obstant, quominus facere possimus, ut curias et senatum unquam hoc
habuisse ius credamus. Nam omnibus quos attuli locis, quibus etiam
plures sine negotio addi possunt, vidimus, patres, consules, patriciorum
primores omnes vias inire, omnes rationes atque consilia capere, ad
preces confugere, minis, acerrimis orationihus contra tribunos et ple-
bem non abstinere, vel adeo ab armis, vi atque impetu non abhorrere,
nihil, ut brevi dicam, inexpertum omittere, ne rogatio aliqua, a tri-
buno plebis promulgata, perferretur neve plebs tributim suffragium
iniret. Num profecto omni ope atque opera patricii enixi esseut,
'num tam acriter contendissent, ne rogatio perferretur, si sui iuris
sumque ‘potestatis fuisset, plebiscitum abrogare? Et pone, ut de curiis
taceam, senatum hoc ius habuisse. Quid tandem potestatis ei con-
cessum esset? Nonne, quum Senatus plebiscitum aliquod patriciis
adversum non ratum habuisset, tribuni plebis, qui ante valvas curiae
positis subselliis decreta patrum attentissima cura examinabant, inter-
cessissent? quibus intercedentibus in senatu nihil peractum est. Sed mihi
quidem Niebubrius, a quo haec opinio, nostra aetate sane vulgaris,
plebiscita, ut populum tenerent, per curias et senatum fuisse confir-
manda, inventa et inducta est, potius formam nostratium civitatum ad
res Romanas transtulisse, quam statum rerum Romanarum ipsum acriter
inspexisse et inde suam opinionem concepisse videtur. Apud Anglos
utiq'ue, Francogallos et alios, qui ad illorum exemplar suae civitatis
formam finxerunt, cae tantum leges omnes tenent, quae ab omnibus
tribus potestatibus et a principe et ab utraque curia et nobilium et
populi comprobatae sunt. Romana civitas duabus initio constabat par-
tibus, ex patriciis et plebeiis; omne imperium erat penes patricios3
2*

