20 ,

bis quid clarius? Nemini dubium esse potest, quae sit vis, quae sen-
tentia huius legis. Plebiscita, quae autea unam solam partem civitatis,
plebem, tenuerant, post hane legem, si patricii eam servabant, etiam
populum sive patricios, omnes Quirites tenebant, eandem igitur, quam
leges in comitiis centuriatis latae , hac quidem ratione habebant vim
ac potestatem, ut omnes quidem Quirites tenerent. Haec vero vis est
in plebiscitis per se ipsis, neque per Livium neque per Dionysium
licet, de ulla adiunctione cogitare. Nihil enim commemoratum est,
curiae vel patres vel utrique fierent auctores necesse fuisse. ltaque
vetus illa hac de lege Valeria Horatia opinio, quam omnes fere, qui
ante Niebuhrium de rebus Romanis scripserunt, secuti eraut, de qua
nostra aetate omnes, uno Goettlingi0⁸J excepto, decesserunt, rursus re-
stituta est. Nihil quoque causae est, quod mireris, plebiscita hanc
tantam, ut populum tenerent, vim accepisse. Nam per plebem erat
triste illud decemvirale imperium sublatum, libertas liberaque respu—
blica omnibus, etiam patriciis restituta3 plebs iam homiuum multitudine,
agris, fortibus viris tam valida erat facta, ut potentia patricios exsu-
peraret3 Valerius et Horatius consules plebi et sua ipsorum natura et,
quia promissis obstricti erant, favebant. Huc accedebat, ut rerum
status illo tempore, paene dixerim necessitatem huius legis afferret.
Omnia enim, ut iam exposui, per plebem acta erant3 plebs sciverat,
consules esse creandos; id vero in controverso iure, ut Livii verbis
utar, erat, tenerenturne patres plebiscitis. Quibus rebus plebeiis
contigit, ut hoc tantum commodum consequerentur. Hac enim leget
„ut, quod tributim plebs iussisset, populum teneret“, ut Livius bene
adiunxit, acerrimum tribuniciis rogationibus telum datum est. Sed
fortasse dixerit quispiam, si lege Valeria Horatia lata plebiscita iam
per se sine ulla adiunctione neque curiis neque patribus factis aucto-
ribus populum tenuerint, nullo negotio tribunos plebis totam patri-⁴
ciorum dominationem tollere, omne eis imperium'ac potestatem eripere

 

 

⁸) Gezchichte der romischen Staataverfassung von Karl §vum Giittung. ualle 1840.

