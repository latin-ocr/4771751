ς. ι.

Quum hoc anno mihi esset mandatum, ut aliquid scriberem, quo
celebrandis his Gymnasii solemnibus praefarer, nihil videbar eligere
posse accomodatius, quam ut de lege Valeria Horatia: „ut, quod tri-
batim plebes iussisset, populum teneret,“ de lege Publilia prima: „ut
plebiscita omnes Quirites tenerent“ , de lege Hortensia: „11t, quod
plebes iussisset, omnes Quirites teneret“ novam *quaestionem instituerem.
Nam bae, quas dixi, leges, recte cognitae, ad interiorem ut ita dicam
rerum Romanarum cognitionem multum sane conferre videntur3 ei
autem homines docti, qui in Romanorum historia scribenda atque in
eorum legibus et institutis explicandis has quoque leges tractarunt,
tanta sunt in opinionum varietate ac dissensione, ut admodum dubium
factum sit, quid de his legibus recte sit iudicandum. Alii enim legem
Valeriam Horatiam per Publiliam, hanc per Hortensiam tantummodo
repetitam et confirmatam esse, ita ut hae tres leges unum idemque va-
lerent, existimarunt3 alii has plane diversas esse iudicarunt. Quid
vero bae inter se differrent, quum statuerent, alii iu alias sententias
discesserunt. Nam Niebuhrius plebiscita, lege valeria, Horatia lata,
nisi et curiae et patres facti essent auctores, populum non tenuisse,
prius lege Publilia, alterum Hortensia esse sublatum existimavit3
Walterus curiis iam lege Valeria Horatia, senatui vero Publilia boc
ius esse ademptum statuit3 Petersius eontra a senatu hoc ius plebiscita
rata aut nou rata habendi semper esse retentum iudicavit.

